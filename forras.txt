PET palack
Fizikai és kémiai tulajdonságok
Hőre lágyuló műanyag
Nagyon könnyen hőformázható
Jó ütésálló képesség
Jó hőállóság
Kiváló átlátszóság
Jó hidegállóság
Élelmiszercsomagolásra alkalmas kiváló alakíthatóság, fehéredés nélkül hajlítható. Üreges testek előállítására (A napjainkban használt ásványvizes, üdítős, egyéb élelmiszer csomagolásra használt palackok zöme)Jó kémiai ellenállóképesség, gyenge savak, lúgok, olajok, zsírok,és aromás szénhidrogének nem támadják meg.
PET palackok újrahasznosítása
A PET palackok legnagyobb részét mechanikai újrahasznosítási módszerekkel dolgozzák fel. A szelektív gyűjtés után általában a szín szerinti válogatás következik, majd ezután a shreddelés következik, ami általában kétlépéses aprítást jelent. Az aprított anyagáramot egy légfúvós válogató rendszerre vezetik, ahol a könnyebb frakciókat távolítják el, például a port és a címke darabokat. A homogén frakció melegvizes mosószeres mosáson megy keresztül, ahol a termékmaradványokat és a szennyeződéseket távolítják el, valamint a hő hatására a címkeragasztót is lemossák. Ezt követően szűrés és öblítés következik, majd ciklonos sűrűségkülönbségen alapuló osztályozást alkalmaznak, amely két frakcióra osztja az áramot. A víznél nehezebb frakció a PET, míg a víznél könnyebb frakció a poliolefinek, a polipropilén a kupak anyaga a polietilén pedig a címke anyaga lehet. A PET ezután szárítóba kerül, majd a fémek kerülnek kiválogatásra elektrosztatikus válogatórendszerrel. A legtöbb esetben PVC válogató beépítésére is szükség van a rendszerbe, mivel a címke anyaga PVC is lehet és a végtermék klórtartalma limitálva lehet. A klór mellett a termék alumínium tartalmára is határértékeket szabnak meg, ezért van szükség az elektrosztatikus leválasztóra, mivel a mágnesek alkalmazása az alumínium esetén nem használható. A csomagolóiparaban egyes fejlesztéseit az anyagok újrahasznosításának elősegítése ösztönözte. Ilyen fejlesztés például a papír címkék és a fém kupakok helyettesítése műanyaggal, mivel ezeket az újrahasznosítás során könnyebben távolítják el a PET anyagáramtól.
Az újrahasznosítás fontos lépés környezetünk megóvása érdekében! Gyűjtsd szelektíve a PET palackokat!
